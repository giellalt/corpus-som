<document xml:lang="som" id="no_id"><header><title>Warbixin ku socota waalidka xannaanooyinka carruuraha</title><genre code="admin"/><author><person firstname="" lastname="Udir" sex="unknown" born="" nationality=""/></author><year>2020</year><wordcount>494</wordcount><conversion_status type="standard"/><availability><license type="standard"/></availability><multilingual/><origFileName>https://www.udir.no/globalassets/filer/kvalitet-og-kompetanse/korona/forelderinfo_somali.pdf</origFileName><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision$; </version></header><body><p><em type="bold">Warbixin ku socota waalidka xannaanooyinka carruuraha </em></p>
<p>Ka hor intaan xannaanooyinka carruuraha ee Norway la xirin carruurta xannaanooyinka carruuraha laguma arag wax cudur faafa ah oo la kala qaadayo. Marka dadka waaweyn loo barbardhigo way yar yihiin carruurta cudurka qaadda</p>
<p>Norway iyo adduunka intiisa kale labadaba. Ilaa iyo hadda waxay u muuqataa in ay aad u yar tahay khatarta ay carruurta iyo dhallinyaradu ugu jiraan in ay aad ula xanuunsadaan fayraska korona. Taas oo ka yar xanuunnada kale ee hawa-mareenka ee carruurta ku dhici kara, tusaale ahaan hargabka iyo fayraska RS.</p>
<p><em type="bold">Ammaan bay u tahay in ay carruurtu aadaan xannaanada carruurta </em></p>
<p type="listitem">Si loo xaddido kala qaadista cudurka ayaan hawlgallo badan hadda ka billownay xannaanada carruurta. Muddada soo socota waxaan si dheeri ah uga taxaddari doonnaa in aan si wanaagsan uga hor tagno kala qaadista cudurrada. Taas oo ku xiran in aan kulligeen dadaal muujinno oo aan u hoggaansanno talooyinka cusub. Waxaan xannaanada carruurta si gaar ah isha ugu hayn doonnaa:</p>
<p type="listitem">in gacmaha la dhaqdo oo carruurta lala socdo si ay si wanaagsan ugu bartaan gacma-dhaqashada</p>
<p type="listitem">in ay nadaafadda xannaanada carruurtu wanaagsanaato</p>
<p type="listitem">qalabka lagu ciyaaro oo joogto loo dhaqo</p>
<p type="listitem">in muddada soo socoto wakhtiyo dheeri ah carruurta bannaanka loo saaro</p>
<p type="listitem">ay yaraadaan inta carruur ah ee la jooga shaqaalaha joogtada ah</p>
<p><em type="bold">Xannaanada carruurtu weli sideedii ayay carruurta u daryeeli doontaa </em></p>
<p>Weli waan ka taxaddaraynaa baahida ay carruurtu u qabaan daryeelka jireed, annaga oo hubin doonna in ay dhammaan carruurtu xannaanada carruurta ku dareemaan ammaan, ka-mid-ahaasho iyo ka-helitaan. Istareexidda iyo laabqaboojintu weli muhiim bay u yihiin carruurta.</p>
<p><em type="bold">Haddii aysan fiicnayn xaaladda caaafimaad ee ilmahaagu </em></p>
<p>Haddii ay ilmahaaga ka muuqdaan calaamado jirro, xataa haddii ay yihiin calaamado fudud, markaas ma imaanaysaan xannaanada carruurta. Wakhtigaan hadda lagu jiro aad ayay muhiim u tahay in uu ilmuhu habeen iyo maalin guriga sii joogo kaddib markii ay calaamadihii ka baabbaâ€™een. Waalidka isku arka calaamado xanuun marinnada hawada ka haya, ilmaha ma keenayaan kamana qaadayaan xannaanada carruurta. Haddii waalidka ama dad kale oo guriga wax ka deggan laga helay cudurka fayraska korona, markaas na ma imaanaysaan xannaanada carruurta.</p>
<p>Haddii uu ilmuhu ku xanuunsado xannaanada carruurta, waa in aad sida ugu dhakhsaha badan ee suurtaggalka ah u kaxaysaan.</p>
<p><em type="bold">Looma baahna in ay waalidku xannanada carruurta soo galaan </em></p>
<p>Ilaa iyo inta ay suurtaggalka tahay waxaan isku daynaa in aan carruurta bannaanka idinkaga qabanno. Carruurtu marka ay xannaanada carruurta imaanayaan waa in ay qabaan dharkii dibedd.</p>
<p><em type="bold">Waxyaalaha lagu ciyaaro ha ka soo qaadan guriga </em></p>
<p>Looma baahna in ay carruurtu waxyaalaha lagu ciyaaro guriga ka soo qaataan. Haddii uu ilmahaagu leeyahay boombale uu ku seexdo, kaas waad u soo qaadi kartaa. Laakiin waxaa aad muhiim u ah in aysan la wadaagin ilmaha kale ee xannaanada carruurta.</p>
<p>In gacmaha layska dhaqo waa muhiim guriga iyo xannaanada carruurta labadaba. Gacmaha iska dhaqa ka hor intaydnaan imaan xannaanada carruurta, iyo isla marka aad guriga tagtaan ba.</p>
<p>Waxaan carruurta ku boorrinaynaa in aysan carruur kale oo badan dhex gelin xilliga ay firaaqada yihiin, iyo in ay weliba bannaanka ku ciyaaraan.</p>
</body></document>
